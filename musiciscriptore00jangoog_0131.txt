30 Ϊ 1. Aristoteles( οξ 22.

δ οὐκ ἔστιν δ αὐλὸς ήθικὸν ἀλλά μᾶλλον ὀργιαστικόν,
ὥστε πρὸς τοὺς τοιούτους αὐτῷ καιροὺς χρηστέον έν
οἷς ή θεωρία κάθαρσιν μᾶλλον δύναται ή μάθησιν.
προσθῶμεν δὲ ὅτι συμβέβηκεν ἐναντίον αὐτῷ πρὸς
παιδείαν καὶ τὸ κωλύειν τῷ λόγῳ χρῆσθαι τήν αὐλη- ι
σιν. διὸ καλῶς ἀπεδοκίμασαν αὐτοῦ οί πρότερον τήν
χρήσιν έκ τῶν νέων καὶ τῶν ἐλευθέρων, καίπερ χρη-

3) σάμενοι τὸ πρῶτον αὐτῷ. σχολαστικώτεροι γὰρ γενό·
μενοι διὰ τὰς εὐπορίας καὶ μεγαλοψυχότεροι πρὸς
ἀρετήν, ἔτι τε πρότερον καλ μετά τά Μηδικὰ φρονη- ιο
ματισθέντες έκ τῶν ἔργων, πάσης ἥπτοντο μαθήσεως,
οὐδὲν διακρίνοντες ἀλλ’ ἐπιζητοῦντες. διὸ καὶ τήν
αὐλητικήν ἤγαγον πρὸς τὰς μαθήσεις. καὶ γὰρ έν
Λακεδαίμονί τις χορηγὸς αὐτὸς ηὔλησε τῷ χορῷ, καὶ
περὶ Ἀθήνας οὕτως ἐπεχωρίασεν ὥστε σχεδὸν οί πολλοὶ ιε
τῶν ἐλευθέρων μετεῖχον αὐτῆς· δήλου δὲ ἐκ τοῦ πίνακος

ι) ὃν ἀνέθηκε Θράσιππος Ἐκφαντίδῃ χορηγήσας. ὕστερον
δ’ ἀπεδοκιμάσθη διὰ τής πείρας αὐτῆς, βέλτιον δυνα-
μένων κρίνειν τὸ πρὸς ἀρετήν καὶ τὸ μή πρὸς ἀρετὴν
συντεῖνον. ὁμοίως δὲ καὶ πολλὰ τῶν ὀργάνων τῶν εο
ἀρχαίων, οἷον πηκτίδες καὶ βάρβιτοι καὶ τὰ πρὸς ἡδονήν
συντείνοντα τοῖς ἀκούουσι τῶν χρωμένων, ἑπτάγωνα
καί τρίγωνα καὶ [p. 1341b] σαμβῦκαι, καὶ πάντα τά

3) δεόμενα χειρουργικῆς ἐπιστήμης. εὐλόγως δ’ ἔχει καὶ
τὸ περὶ τῶν αὐλῶν ὑπὸ τῶν ἀρχαίων μεμυθολογημένον· 25
φασὶ γὰρ δή τήν Ἀθηνᾶν εὑροῦσαν ἀποβαλεῖν τοὺς
αὐλούς. ού κακῶς μέν οὐν ἔχει φάναι καὶ διὰ τήν
ἀσχημοσύνην τοῦ προσώπου τοῦτο ποιήσαι δυσχεράνα-
σαν τὴν θεόν· οὐ μήν ἀλλὰ μᾶλλον εἰκὸς ὅτι πρὸς
τήν διάνοιαν οὐθέν ἐστιν ἡ παιδεία τής αὐλήσεως· τῇ ω
δὲ Ἀθηνᾷ τήν ἐπιστήμην περιτίθεμεν καὶ τήν τέχνην.

 

